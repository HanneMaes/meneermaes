---
title: Geschiedenis Van Besturingssystemen
last_modified_at: 2024-09-26 11:14:59 +0200
date: 2024-09-19 15:18:44 +0200
---

# Tijdslijn
***1969*** **Unix & Bell Labs**  
Wat is Bell Labs en hoe verschilt Unix van andere besturingssystemen die op dat moment beschikbaar waren?

***1977*** **BSD: Berkeley Software Distribution**  
Wat waren de belangrijkste innovaties van BSD vergeleken met Unix, word BSD nu nog gebruikt?

***1981*** **Xerox & Palo Alto Research Center (PARC)**  
Wat waren de belangrijkste innovaties van het PARC-onderzoek en hoe werden deze innovaties later overgenomen door andere bedrijven zoals Apple en Microsoft?

***1984*** **Classic Mac OS**  
Hoe verschilde Classic Mac OS van andere besturingssystemen van die tijd?

***1984*** **GNU Project**  
Wat is het, waarom werd het opgericht en door wie?

***1991*** **Linux**  
Wat is het, waarom werd het opgericht, door wie en waarom is het momenteel zo belangrijk?

***1995*** **Windows 95**  
Wie richtte het op en wat was er revolutionair aan dit besturingssysteem?

***2000*** **MacOS**  
Wie richtte het op, wat was er anders aan dit besturingssysteem en waarom waren deze veranderingen belangrijk?

***2008*** **Android 1.0**  
Wat is het, welke bedrijf richtte het op, en waarvoor was het oorspronkelijk bedoeld?

***2010*** **CyanogenMod**  
Waarom werd het ontwikkeld en wat waren de belangrijkste kenmerken?
Iedereen stuurt mij drie quizvragen over het onderwerp dat jullie hebben onderzocht. Zorg ervoor dat de vragen variëren in moeilijkheid en dat ze onderwerpen omvatten die we tijdens de les hebben besproken. Op die manier kunnen we een uitdagende en leuke quiz samenstellen.
---

# Tijdslijn met uitleg

### 1969 - Unix & Bell Labs
- **Bell Labs**: Onderzoeks- en ontwikkelingslaboratorium van AT&T; bekend om belangrijke uitvindingen in de technologie.
- **Verschil Unix met andere systemen**:
  - Klein en modulair ontwerp.
  - Geschreven in programmeertaal C, wat portabiliteit naar andere systemen vergemakkelijkte.
  - Gebruikte een hiërarchisch bestandssysteem en had multitasking-mogelijkheden.
  - Bell Labs moest de broncode van Unix meeleveren vanwege de antitrustregeling waaraan moederbedrijf AT&T gebonden was. In de jaren '50 en '60 werd AT&T als een monopolie gezien, wat leidde tot strikte regels over hun bedrijfsvoering.  
    Hierdoor konden ze Unix niet als commercieel product op de markt brengen, maar mochten ze het wel aan universiteiten en onderzoeksinstellingen verspreiden tegen een minimale vergoeding en met de broncode.

### 1977 - BSD: Berkeley Software Distribution
- **Belangrijkste innovaties**:
  - Networking: Voegde de TCP/IP-netwerkstack toe, wat essentieel was voor de groei van het internet.
  - Geavanceerde functionaliteiten zoals vi-editor en C shell.
- **Huidig gebruik**:
  - BSD is nog steeds in gebruik, vooral in netwerkapparatuur en servers (bijv. FreeBSD, OpenBSD).
  - Doordat de BSD-licentie toestaat dat je de broncode aanpast en zelfs gesloten (proprietary) maakt, kunnen bedrijven zoals Sony en Nintendo de software gebruiken zonder hun eigen code of aanpassingen openbaar te maken. Ze kunnen dus een aangepaste versie van een BSD-gebaseerd systeem gebruiken in hun consoles zonder verplicht te zijn de veranderingen terug te geven aan de gemeenschap.

### 1981 - Xerox & Palo Alto Research Center (PARC)
- **Belangrijkste innovaties**:
  - Grafische gebruikersinterface (GUI), vensters, muisbesturing en de eerste tekstverwerker met WYSIWYG (What You See Is What You Get).
  - Ethernet-netwerktechnologie.
- **Overname door andere bedrijven**:
  - Apple adopteerde deze innovaties voor hun Lisa- en Macintosh-computers.
  - Microsoft gebruikte veel van deze concepten bij de ontwikkeling van Windows.

### 1984 - Classic Mac OS
- **Verschil met andere systemen**:
  - Volledig grafische interface in plaats van een tekstgebaseerde interface.
  - Gemakkelijk te gebruiken, gericht op niet-technische gebruikers.
  - Ondersteuning voor muisinvoer en een intuïtief bestandsbeheersysteem.

### 1984 - GNU Project
- **Wat is het**: Een project om een volledig vrij besturingssysteem te maken, zonder beperkingen van eigendomsrechten.
- **Opgericht door**: Richard Stallman.
- **Doel**: Vrije software ontwikkelen die door iedereen gebruikt, veranderd en gedeeld kan worden.

### 1991 - Linux
- **Wat is het**: Een open-source kern (kernel) die samen met GNU-software een compleet besturingssysteem vormt.
- **Opgericht door**: Linus Torvalds.
- **Belangrijkheid nu**: Linux is cruciaal voor servers, supercomputers en embedded systemen; veelgebruikte basis voor Android.
- Door de GNU-tools samen te voegen met de Linux-kernel ontstond een volledig functioneel besturingssysteem

### 1995 - Windows 95
- **Oprichtend bedrijf**: Microsoft.
- **Revolutionair**:
  - Integreerde MS-DOS en Windows in één geheel.
  - Introduceerde het Startmenu, Taakbalk en Verkenner.
  - Ondersteunde plug-and-play hardware.

### 2000 - macOS
- **Oprichtend bedrijf**: Apple.
- **Verschil met Classic Mac OS**:
  - Gebaseerd op NeXTSTEP, een Unix-gebaseerd systeem.
  - Verbeterde stabiliteit, ondersteuning voor multitasking en een nieuwe GUI (Aqua).
- Steven Jobs werd in 1985 ontslagen bij Apple na interne conflicten, wat leidde tot een periode van achteruitgang voor het bedrijf. Tijdens zijn afwezigheid richtte hij NeXT op.  
    Tegelijkertijd kocht hij een klein animatiestudio genaamd Pixar, dat later enorm succesvol werd.  
    In 1997, toen Apple in financiële problemen zat, besloot het bedrijf om NeXT over te nemen en Jobs terug te halen. Met de technologie van NeXT en Jobs’ visie introduceerde hij innovatieve producten zoals de iMac, iPod en later de iPhone, waardoor Apple opnieuw uitgroeide tot een van de meest succesvolle technologiebedrijven ter wereld.

### 2008 - Android 1.0
- **Ontwikkeld door**: Android Inc., later overgenomen door Google.
- **Origineel doel**: Ontworpen voor digitale camera’s, maar later aangepast voor smartphones.
- **Unieke kenmerken**: Open-source, aanpasbaar door fabrikanten en ontwikkelaars.

### 2010 - CyanogenMod
- **Reden van ontwikkeling**: Aanpassen en verbeteren van Android door de beperkingen van stock-ROMs te verwijderen.
- **Belangrijkste kenmerken**:
  - Aanpasbare interface, betere prestaties en privacyverbeteringen.
  - Gebruikers kregen meer controle over hun toestellen dan met standaard Android.
