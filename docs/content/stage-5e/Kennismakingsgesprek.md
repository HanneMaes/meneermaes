---
title: Kennismakingsgesprek
created: 2026-01-14 13:49:41 +0100
last_modified: 2026-01-14 15:00:15 +0100
---

Na het vinden van een opdrachtgever volgt een **eerste kennismakingsgesprek**.  
Dit gesprek is cruciaal: hier worden **verwachtingen, inhoud, planning en communicatie** vastgelegd.

Een goed voorbereid gesprek voorkomt misverstanden, tijdverslies tijdens de projectweken zelf en zorgt ervoor dat jullie project haalbaar is en succesvol verloopt.

# Doel van het kennismakingsgesprek

Tijdens dit gesprek of deze gesprekken:
- Leren jullie de opdrachtgever en organisatie beter kennen
- Bepalen jullie **doel en doelgroep** van de website
- Maken jullie duidelijke afspraken over **inhoud, functionaliteiten en prioriteiten**
- Spreken jullie af **hoe en wanneer er gecommuniceerd wordt** tijdens de projectweken
- Leggen jullie vast **wie wat tegen wanneer aanlevert**
- Bepalen jullie **hoe feedback zal verlopen**

# Voorbereiding op het gesprek

Voor je het gesprek voert, bereid je het volgende voor:
- Basisinformatie over de organisatie en/of persoon
- Enkele voorbeeldvragen
- Een document om afspraken te noteren: dit document bevat zo veel mogelijk structuur en invulvelden zodat je snel de belangrijkste informatie kan vastleggen en zowel je eigen tijd als die van de opdrachtgever efficiënt gebruikt.

Zorg dat je **de voorbereiding vóór het gesprek aan de leerkracht bezorgt**.  
Zo kan er tijdig feedback gegeven worden en ben je optimaal voorbereid.

# Wat wordt besproken tijdens het gesprek?

## Doel en doelgroep van de website

Wat is het **hoofddoel** van de website?
- Informeren?
- Promoten?
- Leden aantrekken?

Wie is de **doelgroep**?
- Leeftijd
- Achtergrond

## Inhoud van de website

- Welke **pagina’s** of onderdelen nodig zijn?
- Welke content is **het belangrijkst**?  
  Rangschik de inhoud in volgorde van **prioriteit**.
- Wie levert de content aan?  
  In welke vorm? (tekst, afbeeldingen, logo’s, …)  
  Tegen wanneer?

## Communicatie-afspraken

- Hoe communiceren jullie?
- Hoe vaak en wanneer mag er contact zijn?
- Wat bij dringende vragen?

## Feedbackmomenten tijdens de projectweken

- Wanneer zal de opdrachtgever feedback geven?
- Hoe feedback wordt gegeven?
- Binnen welke termijn feedback wordt verwerkt?

> Wees duidelijk, stel vragen en durf verwachtingen bij te sturen.

# Afsprakendocument

Het afsprakendocument wordt gebruikt om alle belangrijke afspraken van het kennismakingsgesprek vast te leggen.  
Het zorgt voor **duidelijkheid, voorkomt misverstanden**.

**Wie ontvangt het document:**
- **Leerkracht**
- **Opdrachtgever:** zodat hij/zij kan bevestigen dat alle afspraken correct zijn en er geen misverstanden ontstaan.

Controleer **spelling en inhoud** voordat je het verstuurt.

**Zorg dat je document:**
- Compleet is
- Gestructureerd is
- Foutloos geschreven is

# Evaluatie

{% include punten.html data='kennismakingsgesprek' %}
