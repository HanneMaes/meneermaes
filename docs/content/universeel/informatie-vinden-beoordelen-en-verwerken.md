---
title: Informatie vinden, beoordelen en verwerken
date: 2025-09-09T13:37:48+01:00
---

> In deze moderne wereld moet je vaak informatie opzoeken, maar gewoon googelen is niet genoeg.  

Om dat goed te doen moet je:
- De juiste zoekwoorden gebruiken.
- Goede bronnen van slechte onderscheiden.
- Informatie begrijpen en samenvatten in je eigen woorden.
- School- en vaktaal gebruiken zodat je duidelijk en professioneel communiceert.

# Gebruik maken van school- en vaktaal

## Schooltaal

Wanneer je iets uitlegt, moet je rekening houden met je publiek.
- Praat je tegen **vrienden**, dan gebruik je vaak **informeel taalgebruik**: korte zinnen, spreektaal, misschien dialect of emoji’s online.
- Praat je tegen je **leraar of klas**, dan pas je je taal aan en gebruik je **schooltaal**.

Kenmerken van schooltaal:
- Verzorgde zinnen: geen spreektaal of sms-taal.
- Duidelijk en volledig.
- Vaktaal gebruiken waar nodig.

## Vaktaal

Naast schooltaal is er ook **vaktaal**.  
Dat zijn woorden en begrippen die typisch zijn voor een bepaald **vak of een bepaalde studie- of werkdomein**. Ze hebben vaak een precieze betekenis die je in het dagelijks leven niet of minder gebruikt.

### Kenmerken van vaktaal

- **Specifiek**: vaktermen hebben vaak maar één duidelijke betekenis in een vak.
- **Noodzakelijk**: zonder vaktaal kan je een onderwerp vaak niet goed uitleggen.
- **Universeel**: vaktaal is voor iedereen binnen dat vakgebied herkenbaar *(bv. een arts, een leraar, een ICT’er begrijpt meteen waar het over gaat)*.

### Voorbeelden

- Biologie: celkern, DNA, fotosynthese.
- Geschiedenis: kolonisatie, industriële revolutie, propaganda.
- Economie: inflatie, begrotingstekort, aandeelhouder.
- ICT: server, client, protocol, algoritme.
  - Gewone taal: “De computer onthoudt dingen.”
  - Vaktaal: “De server slaat data op in een database.”
 
### Waarom is vaktaal belangrijk?

- Het maakt je uitleg **duidelijker en preciezer**.
- Het toont dat je het onderwerp echt **begrijpt**.
- Het helpt je om op hetzelfde **niveau** te praten als anderen in dat vakgebied *(leraren, klasgenoten, later collega’s)*.

### Hoe gebruik je vaktaal correct?

- **Leer de betekenis:** noteer nieuwe vaktermen en zoek ze op.
- **Oefen het gebruik:** probeer de term in een zin te gebruiken.
- **Vermijd overdrijven:** gebruik vaktaal wanneer het helpt, maar maak je zinnen nog steeds begrijpelijk.
- **Leg moeilijke woorden uit:** als je weet dat je publiek de term niet kent, geef er een korte uitleg bij.

# Een zoekstrategie bepalen

1. **Bepaal je onderwerp.** Wat moet je precies weten of kunnen uitleggen?
2. **Noteer kernwoorden.** Schrijf de belangrijkste begrippen op.
3. **Denk aan synoniemen of vertalingen.** Soms vind je meer info in het Engels of met een ander woord.
4. **Combineer zoekwoorden slim.**
5. **Kies de juiste bronnen.** Voor wetenschappelijke info kan je beter een onderwijs- of nieuwswebsite gebruiken dan een forum.

{% include callout.html type='Tip' content='
Schrijf je zoekstrategie op. Zo zal deze concreter worden kan je achteraf tonen hoe je gewerkt hebt en kan je je zoekactie verbeteren.
' %}

# Bronnen beoordelen

Niet alles wat je vindt is bruikbaar.  
Stel jezelf deze vragen:
- **Wie** heeft dit geschreven? *(Auteur, organisatie)*
- **Waar** staat het? *(Bekende site, schoolsite, blog?)*
- **Wanneer** is het gemaakt? *(Recent of verouderd?)*
- **Waarom** is het geschreven? *(Informeren, overtuigen, reclame maken?)*
- Wat zegt een **andere bron**? *(Controleer of meerdere bronnen hetzelfde bevestigen.)*

{% include callout.html type='Tip' content='
Begin met een overzichtsbron (zoals Wikipedia), maar gebruik altijd nog een tweede, onafhankelijke bron.
' %}

# Informatie verwerken

Wanneer je bruikbare info hebt gevonden:
1. Vat samen in je **eigen woorden**. Geen copy-paste.
2. Maak **schema’s, lijstjes of tekeningen** als dat helpt om de inhoud te verduidelijken.
3. **Vergelijk** met andere onderwerpen of voorbeelden.
4. Formuleer een **mening** en onderbouw die met **argumenten**.

Gebruik de 3-stappenstructuur voor je presentatie of tekst:
1. **Wat** is het? *(definitie/uitleg)*
2. **Hoe** werkt het, **waarom** is het belangrijk? *(proces, werking, voorbeeld)*
3. Wat vind **jij** ervan? *(mening + argumenten)*

# Opdracht: Zoekstrategie

Maak een duidelijk overzicht van:
1. Onderwerp/onderzoeksvraag
2. Kernwoorden
3. Synoniemen/vertalingen
4. Gebruikte zoektermen
5. Welke zoekactie gaf de beste resultaten en waarom?
6. Gebruikte zoekmachine/website
  - Resultaat bruikbaar? (ja/nee, waarom)

**Tips**
  - Kijk of de gevonden bronnen **relevant** zijn voor de vraag.
  - Zoek **minstens twee onafhankelijke bronnen**.

{% include doelen.html data='zoekstrategie' %}
{% include doelen.html data='zoekstrategie-groepswerk' %}
