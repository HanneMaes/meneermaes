---
title: APA-stijl bronvermelding
layout: default
date: 2024-03-04T13:37:48+01:00
---

# Wat is de APA-stijl?

De APA-stijl is een auteur-datumsysteem voor bronvermelding voor het schrijven van wetenschappelijke artikelen, proefschriften en papers op academisch niveau.

## De literatuurlijst, ofwel de APA-bronnenlijst

De literatuurlijst is een **lijst van alle bronnen** die je gebruikt hebt. De bronnenlijst volgt **na het laatste hoofdstuk en voor je bijlagen**. Je maakt geen aparte lijsten voor websites of boeken. Alle bronnen staan in **één lijst op alfabetische volgorde**.

# Hoe een APA-bronnenlijst opstellen

Hoewel het format voor een bronvermelding afhangt van het type bron (bijvoorbeeld een boek, webpagina of video), bestaan bronvermeldingen uit dezelfde vier onderdelen:
1. **Auteur**: wie is verantwoordelijk voor de publicatie?
2. **Datum**: wanneer werd de publicatie gepubliceerd?
3. **Titel**: wat is de naam van de publicatie?
4. **Bron**: waar kun je de bron raadplegen?

## Voorbeelden

### Boek

*Achternaam, A. (Jaar van publicatie). Titel van het boek. Uitgever.*

    Maes, H. (2024). The Art of Markdown. Zandpoort Press.

### Artikel in een tijdschrift

*Achternaam, A. (Jaar van publicatie). Titel van het artikel. Titel van het Tijdschrift, volume(nummer), paginanummers.*

    Maes, H. (2024). The Impact of Markdown. Markdown Magazine, 25(2), 123-145.

### Website

*Achternaam, A. (Jaar van publicatie). Titel van de pagina. Naam van de website. URL*

    Maes, H. (2024). APA-stijl bronvermelding. Markdown Cursus. https://hannemaes.github.io/Markdown/

### Bron met meerdere auteurs

Scheid de namen van meerdere auteurs met komma’s. Voorafgaand aan de naam van de laatste auteur voeg je ook een ampersand '&' toe.

*Achternaam, A., Achternaam, B., & Achternaam, C. (Jaar van publicatie). Titel van het werk. Uitgever.*

    Maes, H., Gerrit, W., & Vermeulen, S. (2024). Markdown Mysteries. Zandpoort Press.

### Bron zonder auteur

*Titel van het werk. (Jaar van publicatie). Uitgever.*

    The Art of Markdown. (2024). Zandpoort Press.

### Organisatie of groep als auteur

Als de auteur een organisatie of groep is, gebruik dan de volledige naam van de organisatie of groep als auteur.

        The Markdown organization. (2024). The Art of Markdown. Zandpoort Press.

### Gebruikersnaam

De naam van een auteur kan ook een gebruikersnaam zijn. In dit geval zet je een '@' symbool voor de gebruikersnaam
- Als je de echte auteursnaam niet weet, noem je alleen de gebruikersnaam in je bronvermelding. 

    `@MisterMaes`

-  Als je de echte naam wel weet, dan noem je deze eerst, gevolgd door de gebruikersnaam tussen blokhaken (brackets). Voeg ook het @-symbool toe.

    `Maes, H. [@MisterMaes]`

# Meer informatie over de APA-stijl

Meer informatie over de APA-stijl kan je terugvinden op de [website van Scribbr](https://www.scribbr.nl/apa-stijl/bronvermeldingen-literatuurlijst/).