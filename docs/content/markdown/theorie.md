---
title: Wat is Markdown
breadcrumbs: true
layout: default
date: 2024-03-04T13:37:48+01:00
---

# Wat is Markdown?

![Markdown Logo](/markdown/images/Markdown-mark.png)

>Markdown is een **opmaaktaal** zoals HTML.
>Het staat bekend voor zijn **eenvoudige syntax** en **leesbare broncode**.

Het gebruik van Markdown verschilt van een WYSIWYG-editor. In toepassingen zoals Microsoft Word klik je op **knoppen** om woorden en zinnen te formatteren, en de wijzigingen zijn direct zichtbaar. Markdown werkt anders. 
Bij het maken van een Markdown-geformatteerd bestand voeg je **syntaxis** toe aan de tekst om aan te geven welke woorden en zinnen er anders uit moeten zien.

## Het doel van Markdown

Markdown legt de nadruk op de **scheiding tussen inhoud en ontwerp**. Wanneer je een tekst schrijft in Markdown, focus je voornamelijk op de inhoud van de tekst.
Nadien kan je markdown exporteren naar verschillende bestandsformaten zoals HTML of PDF, bij deze stap is de inhoud klaar en kan je je volledig focussen op het ontwerp van je bestand.

Met Markdown kan je eerst focussen op enkel de inhoud en heb je de vrijheid om later de presentatie en het formaat te bepalen, of om eenzelfde inhoud te exporteren naar meerdere ontwerpen en formaten.

### Markdown vs Word

In Word is de **presentatie vaak nauw verbonden met de inhoud**. Hoewel Word enkele mogelijkheden biedt om de opmaak te scheiden, is het hierin minder flexibel.
Word documenten kunnen moeilijker **geëxporteerde ** worden naar **minder verschillende formaten**.

### Markdown vs HTML

HTML heeft **dezelfde scheiding van inhoud en opmaak**, maar heeft **veel meer mogelijkheden** wat het ook een stuk **complexer** maakt.
HTML is ook een stuk **minder leesbaar**.

# Waarom Markdown gebruiken?

Markdown is geschikt voor het **snel en efficiënt** maken van websites, documenten, notities, boeken, e-mails, technische documentatie, ... 

Het hoofddoel van Markdown is om het gemakkelijk te maken om tekst op een eenvoudige en leesbare manier op te maken, zonder de complexiteit van traditionele opmaaktalen. Markdown is ontworpen om intuïtief te zijn en snel te leren, waardoor gebruikers zich kunnen concentreren op de inhoud van hun tekst in plaats van op de opmaak.

Hier zijn enkele redenen waarom mensen Markdown verkiezen boven WYSIWYG-editors:
- **Snelheid en efficiëntie**: Omdat je niet hoeft te schakelen tussen menu's en knoppen, kun je sneller schrijven in Markdown.
- **Portable**: Bestanden met Markdown-opmaak kunnen worden geopend in veel applicaties. Je kunt gemakkelijk wisselen tussen Markdown-toepassingen zonder vast te zitten aan een propriëtair bestandsformaat zoals bij Microsoft Office.
  Zelfs als de toepassing die je momenteel gebruikt stopt met werken of betalen worden, kun je je Markdown-geformatteerde tekst nog steeds lezen met een gewone teksteditor zoals kladblok.
- **Platformonafhankelijk**: Je kunt Markdown-geformatteerde tekst maken op elk apparaat met elk besturingssysteem.
- **Versiebeheer**: Omdat Markdown-bestanden tekstgebaseerd zijn, werken ze goed samen met versiebeheersystemen zoals Git. Hierdoor kun je wijzigingen in je documenten eenvoudig volgen, vergelijken en beheren.
- **Eenvoudige opmaak**: Markdown biedt een set eenvoudige en begrijpelijke syntax.
- **Leesbaarheid**: Markdown-bestanden zijn bedoeld om leesbaar te zijn in hun onbewerkte vorm. Dit maakt ze gemakkelijk te begrijpen, zelfs als je ze opent in een teksteditor zonder opmaak.
- **Open-source**: Markdown is open-source, wat betekent dat de specificaties vrij beschikbaar zijn voor iedereen om te bekijken en bij te dragen. Dit stimuleert samenwerking en verbeteringen.

## Nadelen van tekstverwerking pakketten

Een veel voorkomend **nadeel van tekstverwerkingssystemen** zoals Word is dat ze soms berucht zijn voor **onverwacht gedrag**. Het kan frustrerend zijn wanneer de opmaak niet precies doet wat je wilt. 

*Bijvoorbeeld, Word kan problemen veroorzaken met inconsistent inspringen, onjuiste nummering in lijsten, of zelfs onverwachte veranderingen in de opmaak wanneer je tekst kopieert en plakt.* 

Deze onvoorspelbaarheid kan het bewerken en opmaken van documenten soms tijdrovend en vervelend maken.

## Voordelen van code-editors

Een van de krachtigste aspecten van het werken met Markdown is de mogelijkheid om te **werken** in je favoriete **code-editor**. 

Code-editors hebben vele **voordelen**:
- Sneltoetsen (Shortcuts)
- Extensies
- Thema 

# Welke platformen ondersteunen markdown?

Hieronder een lijst van enkele populaire platformen die Markdown ondersteunen:
- Discord
- Reddit
- Stack Overflow
- GitHub
- Notion
- Wikipedia
- ...