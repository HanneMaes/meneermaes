---
title: Professioneel Materiaal Ontwikkelen
last_modified_at: 2025-03-21 10:30:28 +0200
date: 2024-11-01 16:18:57 +0200
---

Jullie hebben de afgelopen periode de basisbeginselen van Office-software onder de knie gekregen. Nu is het moment aangebroken om als klas een **professioneel product te ontwikkelen voor jullie medestudenten**.  
Jullie gaan een **praktische handleiding creÃ«ren** die andere leerlingen zal helpen enkele belangrijke mogelijkheden van Office-software te begrijpen en toe te passen, die zo nodig zullen hebben voor hun eindproject.

# Einddoel

Een professionele, gebruiksvriendelijke handleiding ontwikkelen met **Microsoft Office**.

Deze handleiding zal bestaan uit 2 delen:

- Handleiding in tekst vorm
- Ingesproken presentatie

**Onderwerpen die aan bod moeten komen:**

{: .goodText }

- Automatische inhoudstafel en automatische nummering
- Opmaak stijlen van tekst, titels, tussentitels, ...
- Bibliografie, bronvermeldingen en verwijzingen
- Voetnoten en paginanummering
- Pagina's draaien
- Afbeeldingen en figuren: invoegen, opmaken/vormgeven, positie, tekstterugloop, alternatieve tekst, ...
- Opmaak van tabellen
- Opmaak van grafieken via Excel en deze importeren in Word
- Kruisvermeldingen bij bronvermeldingen

# 1. SWOT-Analyse

SWOT is een **acroniem** voor:

- **Strengths** _Sterktes_
- **Weaknesses** _Zwaktes_
- **Opportunities** _Kansen_
- **Threats** _Bedreigingen_

Doel van een SWOT-Analyse:

- Objectief naar jezelf kijken
- Sterke en zwakke punten herkennen bij jezelf en het team
- Kansen benutten
- Bedreigingen voorbereiden

Jullie zoeken een manier om **samen te werken in de cloud** een **antwoord en overzicht** te krijgen op deze vragen betrekking hebbende op deze opdracht:

- **Wat kan je goed?**
- **Wat kan je minder goed?**
- **Wat wil je graag leren?**
- **Zijn er externe factoren die kunnen helpen?**
- **Wat worden de moeilijkheden bij deze opdracht?**

Tips:

- Wees eerlijk
- Wees specifiek en concreet
- Vraag feedback van anderen

Bij het analyseren van de resultaten zou je een beter inzicht moeten hebben in deze zaken:

- Sterktes en zwaktes van het team
- Zaken die je kan benutten voor deze opdracht
- Betere inschatting van teamrollen

{% include callout.html type='tip' content='Jullie eindproduct moet met **Microsoft Office** tools gemaakt worden, maar het werken in de cloud mag met software naar keuze.' %}

# 2. Taakverdeling onderzoek

Na de SWOT-analyse gaan jullie als team bepalen, wie wat gaat uitzoeken.  
Verdeel de onderwerpen die aan bod moeten komen op basis van:

- Ieders sterke punten
- Individuele leerwensen
- Eerlijke werkverdeling

Spreek ook een manier af om elkaar op de hoogte te houden en om materiaal te verzamelen.

Maak een **overzichtelijk document in de cloud** waarin staat:

- De taakverdeling
- Een overzicht waarom jullie voor deze taakverdeling gekozen hebben
- Hoe jullie elkaar op de hoogte houden
- Waar jullie het materiaal gaan verzamelen

{% include punten.html data='professioneel-materiaal-ontwikkelen-swot-punten' %}

{% include doelen.html data='professioneel-materiaal-ontwikkelen-swot-doelen' %}

# 3. Technische beheersing

Na de SWOT-analyse en taakverdeling ga je individueel de aan jou toegewezen Office-onderdelen onderzoeken en bewijzen dat je ze beheerst.

Maak per onderdeel dat aan je toegewezen is een Word-document met daarin:

- De naam van het onderdeel
- Wat het onderdeel precies inhoudt, wat je er mee kan doen en waarom het handig is te gebruiken
- Een werkend voorbeeld van je onderdeel

{% include punten.html data='professioneel-materiaal-ontwikkelen-technische-beheering' %}

# 4. Style guide

## Wat is een style guide en waarom is het belangrijk?

Een style guide is een document dat richtlijnen biedt voor het ontwikkelen van inhoud, zowel qua stijl als structuur. Het zorgt ervoor dat het eindproduct consistent, professioneel en aantrekkelijk is. Waarom is dit belangrijk?

{% include callout.html type='Style guide' content='Een style guide geeft jullie als team een houvast en voorkomt dat onderdelen teveel van elkaar verschillen.' %}

Maak een style guide waarin jullie richtlijnen opstellen over:

- **Consistentie in stijl en uitstraling**  
   Gebruik dezelfde lettertypes, kleuren, en opmaak voor de hele handleiding en presentatie.
- **Professionaliteit**  
   Correct en professioneel taalgebruik.
- **Structuur**  
   Maak gebruik van een vaste structuur om alles duidelijk en professioneel te maken.
- **Beeldmateriaal**  
   Zorg dat screenshots en voorbeelden dezelfde stijl hebben (bijvoorbeeld geen balken of randen van verschillende softwareversies).  
   Gebruik dezelfde pijlen of markeringen om belangrijke punten aan te geven.

Gebruik de style guide als basis om de taakverdeling opnieuw te bekijken. Stel samen een plan op voor de uitwerking van zowel de handleiding in tekstvorm als de ingesproken presentatie.

{% include punten.html data='professioneel-materiaal-ontwikkelen-style-guide' %}

# 5. Handleiding in tekstvorm uitwerken

Schrijft de handleiding van je onderdeel/onderdelen uit in tekstvorm, voorzie voldoende screenshots en zet alles in de afgesproken stijl.

## Tips

- Tekst
  - Maak je tekst simple, duidelijk en helder.
  - Zorg voor een duidelijke structuur.
  - Lees de handleiding aandachtig na om taal- en typefouten te corrigeren.
  - Laat een iemand de handleiding nalezen voor extra feedback.
- Screenshots
  - Zorg ervoor dat de screenshots relevant zijn en de stappen visueel verduidelijken.
  - Gebruik markeringen zoals pijlen of cirkels in je screenshots.
- Opmaak
  - Zorg ervoor dat de handleiding voldoet aan de opgestelde style guide.
  - Controleer of de gebruikte lettertypes, kleuren, en opmaak consistent zijn met de stijlrichtlijnen.
  - Houd de stijl van de screenshots consistent met de eerder vastgestelde afspraken.

## Peer assessment tip

Voordat je de presentatie als definitief beschouwt, laat een klasgenoot jouw werk beoordelen. Dit helpt om te controleren of alles duidelijk is en of er extra mogelijkheden zijn om de inhoud te verbeteren. Vraag je klasgenoot specifiek om feedback te geven op:

- **Duidelijkheid van de uitleg:**  
   Begrijpen zij de uitleg zonder verdere toelichting?
- **Logische opbouw:**  
   Volgt de informatie elkaar op in een logische en begrijpelijke volgorde?
- **Extra mogelijkheden:**  
   Zijn er functies of details die nog verder uitgewerkt kunnen worden voor meer helderheid of toegevoegde waarde?
  {% include punten.html data='professioneel-materiaal-ontwikkelen-tekst' %}

# 6. Ingesproken presentatie

Na het opstellen van de handleiding in tekstvorm, is de volgende stap het ontwikkelen van een ingesproken presentatie. Deze presentatie zal dienen als een interactief en dynamisch alternatief voor de handleiding in tekstvorm.

De handleiding in tekstvorm en de ingesproken presentatie zijn onafhankelijk van elkaar en kunnen afzonderlijk worden gebruikt. Je hebt de een niet nodig om de andere te begrijpen.

Het doel van de ingesproken presentatie is om op een visuele en auditieve manier de belangrijkste aspecten van de handleiding uit te leggen. Het biedt een extra dimensie door uitleg te combineren met demonstraties.

## Opbouw van de presentatie

De presentatie volgt dezelfde structuur als de handleiding in tekstvorm:

1. Wat het onderdeel precies inhoudt, wat je er mee kan doen en waarom het handig is te gebruiken.
2. Per onderdeel of functie een schermopname waarin je laat zien hoe het werkt en hoe je het gebruikt.
3. Eindig met een samenvatting van de belangrijkste punten.

## Technische vereisten

- Zorg voor een goede opnamekwaliteit (duidelijke audio en visueel materiaal).
- Voeg tekst toe om het geheel nog duidelijker te maken.
- Houd je uitleg simpel en duidelijk. Gebruik duidelijke taal.
- Probeer je publiek betrokken te houden door vragen te stellen of interactieve elementen toe te voegen.

## Peer assessment tip

Voordat je de presentatie als definitief beschouwt, laat een klasgenoot jouw werk beoordelen. Dit helpt om te controleren of alles duidelijk is en of er extra mogelijkheden zijn om de inhoud te verbeteren. Vraag je klasgenoot specifiek om feedback te geven op:

- **Duidelijkheid van de uitleg:**  
   Begrijpen zij de uitleg zonder verdere toelichting?
- **Logische opbouw:**  
   Volgt de informatie elkaar op in een logische en begrijpelijke volgorde?
- **Extra mogelijkheden:**  
   Zijn er functies of details die nog verder uitgewerkt kunnen worden voor meer helderheid of toegevoegde waarde?

{% include punten.html data='professioneel-materiaal-ontwikkelen-ingesproken' %}

# 7. Demonstratie

Als afsluiting van dit project geven jullie een demonstratie aan de andere klassen. Jullie mogen zelf kiezen hoe jullie deze demonstratie uitwerken, maar zorg ervoor dat iedereen binnen het team een duidelijke rol heeft.

Belangrijke richtlijnen:

- Het moet een **live demonstratie** zijn, waarbij jullie tonen hoe de verschillende Office-functionaliteiten werken.
- Na elk onderdeel krijgen de leerlingen de kans om het zelf uit te testen.
- Jullie beantwoorden vragen en helpen waar nodig.

Denk goed na over een logische opbouw en een interactieve aanpak, zodat de leerlingen zoveel mogelijk leren van jullie demonstratie.

{% include doelen.html data='professioneel-materiaal-ontwikkelen-demonatratie-doelen' %}
