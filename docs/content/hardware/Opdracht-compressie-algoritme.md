---
title: Ontwerp je eigen compressie-algoritme
last_modified: 2026-01-12 15:05:46 +0100
created: 2025-03-12 16:29:00 +0200
---

# Opdracht: Je eigen compressie-algoritme

1. Verdeel jullie in **groepjes**.
2. Elk groepje krijgt een korte tekst om mee te werken.
3. Comprimeer de tekst:
   - Bedenk een manier om deze tekst korter te maken. Dit is jouw compressie-algoritme.
   - Schrijf de **gecomprimeerde versie van de tekst** op.
4. Schrijf de decompressie-instructies:
   - Schrijf duidelijke en korte instructies zodat iemand anders jouw gecomprimeerde tekst kan terugzetten naar de originele tekst.
   - Zorg dat je instructies stap-voor-stap zijn en geen fouten bevatten.
5. Wissel en decomprimeer:
   - Geef jouw gecomprimeerde tekst en instructies aan een ander groepje.
   - Ontvang de gecomprimeerde tekst en instructies van een ander groepje.
   - Probeer de tekst te decomprimeren met behulp van de instructies die je hebt gekregen.

## Te comprimeren tekst

Maandag werk ik aan een taak en eet ik thuis met mijn familie na een lange dag. Dinsdag werk ik weer en geef ik een presentatie op kantoor met collega’s. Woensdag rust ik in de tuin en eet ik buiten onder de zon met een goed boek. Donderdag fiets ik naar de stad en werk ik aan een nieuw project met mijn team. Vrijdag sluit ik af met een borrel en eet ik met vrienden in het weekend thuis, terwijl we lachen en praten. Zaterdag lees ik een krant en rust ik thuis, en zondag bezoek ik de markt en eet ik met mijn ouders in de middag.

# Doelen

- **Efficiëntie**: Hoeveel korter is de gecomprimeerde tekst vergeleken met het origineel?
- **Correctheid**: Kan de tekst perfect worden gedecomprimeerd met de instructies?
- **Creativiteit**: Hoe slim of origineel is de methode?

{% include punten.html data='je-eigen-compressie-algoritme' %}

**Puntenschaal compressie**

| Verkorting                  | Gecomprimeerde lengte | Score        |
| --------------------------- | --------------------- | ------------ |
| Minder dan 10%              | 480 – 533 karakters   | 1/5          |
| 10% – 24%                   | 405 – 479 karakters   | 2/5          |
| 25% – 39%                   | 325 – 404 karakters   | 3/5          |
| 40% – 54%                   | 245 – 324 karakters   | 4/5          |
| 55% of meer                 | ≤ 244 karakters       | 5/5          |

# Uitbreiding: Algoritme digitaliseren

Maak een digitale versie van je eigen compressie en decompressie algoritmen.  
Kies zelf de programmeertaal, maar hou er rekening mee dat je deze zaken moet doen:

- Een bestand openen/uitlezen.
- Een bestand saven/uitschrijven.
- Woorden of stukken tekst vervangen.
