---
title: Besturingssystemen
last_modified_at: 2024-09-19 14:29:34 +0200
date: 2024-09-18 12:21:40 +0200
---

# Hardware & software

{% include toggle.html title="Wat is het verschil tussen hardware & software?" content="
- **Hardware** zijn alle fysieke componenten van een computer, de dingen die je kunt aanraken.
- **Software** is de verzamelnaam voor alle programma's en applicaties die op een computer draaien, de niet tastbare zaken.

Zijn deze zaken hardware of software?
- Het scherm van je smartphone
- Grafische kaart
- Microsoft Word
- Playstation
- Harde schijf
- Photoshop
- Android
- Games
" %}

# Besturingssysteem

{% include toggle.html title="Wat is een besturingssysteem?" content="
Een **besturingssysteem (OS of operating system)** fungeert als een brug tussen de hardware en de software.  
Het zorgt ervoor dat de programma's de hardware van een computer kunnen gebruiken.

De bekenste besturingssytemen voor computers zijn **Windows & MacOS**.  
De bekenste besturingssytemen voor smartphones zijn **Android & IOS**.

![Windows](images/os-windows.jpg){: width='700px' .frame }

![MacOS](images/os-macos.webp){: width='700px' .frame }
" %}

{% include toggle.html title="Kan je voorbeelden geven wat een besturingssysteem doet?" content="
*Voorbeeld 1:* **Printen**
1. Je klikt in Word op afdrukken.
2. Word stuurt de afdrukopdracht naar het besturingssysteem.
3. Het besturingssysteem communiceert met de printer (via de printerdriver) en zorgt ervoor dat de printer de juiste informatie krijgt om het document af te drukken.

*Voorbeeld 2:* **Applicaties openen**
1. Je start Microsoft Word.
2. Het besturingssysteem reserveert een deel van de rekenkracht van de CPU.
3. Als je daarna een webbrowser opent, zorgt het besturingssysteem ervoor dat de browser ook een deel van de rekenkracht krijgt, zodat ze beiden samen kunnen draaien.

*Voorbeeld 3:* **Bestanden opslaan**
1. Je slaat een bewerkte foto op in Photoshop.
2. Het programma stuurt de opslagopdracht naar het besturingssysteem.
3. Het besturingssysteem schrijft de data naar de harde schijf en zorgt ervoor dat de foto op de juiste plek en in het juiste formaat wordt opgeslagen.

**Functies van het besturingssysteem:**
- **Beheer van hardware:** Het besturingssysteem zorgt ervoor dat de verschillende hardwarecomponenten, zoals de processor, het geheugen, en opslag, efficiënt en correct worden gebruikt.
- **Procesbeheer:** Het besturingssysteem beheert de processen (taken) die op de computer draaien. Het houdt bij welke programma’s actief zijn en verdeelt de beschikbare bronnen, zoals rekenkracht en geheugen, over deze processen. Dit omvat ook multitasking, waarbij meerdere programma's tegelijkertijd kunnen draaien.
- **Apparaatbeheer:** Het OS zorgt ervoor dat alle aangesloten apparaten (zoals printers, toetsenborden, muizen en grafische kaarten) goed werken en communiceert met de benodigde stuurprogramma's (drivers) om deze apparaten aan te sturen.
- **Beveiliging en gebruikersbeheer:** Het besturingssysteem beschermt de computer door gebruikersrechten te beheren. Het kan bijvoorbeeld verschillende gebruikersaccounts hebben, elk met hun eigen toegangsrechten, zodat niet iedereen bij alle bestanden en instellingen kan.
- **Interface voor de gebruiker:** Een belangrijk onderdeel van een OS is de gebruikersinterface, waarmee je via een grafische omgeving de computer kunt bedienen.
" %}

{% include toggle.html title="Is het besturingssysteem hardware of software?" content="
**Software**
" %}

<iframe width="560" height="315" src="https://www.youtube.com/embed/xnyFYiK2rSY?si=D2_GDBK1adGRDBfT" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>

# Geschiedenis van besturingssystemen
Tijdens deze oefening zullen jullie de belangrijkste gebeurtenissen in de geschiedenis van besturingssystemen onderzoeken.
Deze gebeurtenissen hebben allemaal bijgedragen aan de evolutie van de technologie die we vandaag de dag gebruiken. 

**Jullie krijgen elk enkele specifieke gebeurtenissen toegewezen en zoeken een antwoord op deze onderzoeksvragen:**
- Plaats je onderwerp in context van de tijdslijn, wat had het te maken met de voorgaande en erop volgende gebeurtenissen?
- Hoe droeg het bij aan de vooruitgang van besturingssystemen?

{% include callout.html type='oef' content='Het is belangrijk om beeldmateriaal te verzamelen dat helpt om de informatie visueel te maken en de invloed van elke gebeurtenis duidelijker te illustreren.' %}

## Tijdslijn
***1969*** **Unix & Bell Labs**  
Wat is Bell Labs en hoe verschilt Unix van andere besturingssystemen die op dat moment beschikbaar waren?

***1977*** **BSD: Berkeley Software Distribution**  
Wat waren de belangrijkste innovaties van BSD vergeleken met Unix, word BSD nu nog gebruikt?

***1981*** **Xerox & Palo Alto Research Center (PARC)**  
Wat waren de belangrijkste innovaties van het PARC-onderzoek en hoe werden deze innovaties later overgenomen door andere bedrijven zoals Apple en Microsoft?

***1984*** **Classic Mac OS**  
Hoe verschilde Classic Mac OS van andere besturingssystemen van die tijd?

***1984*** **GNU Project**  
Wat is het, waarom werd het opgericht en door wie?

***1991*** **Linux**  
Wat is het, waarom werd het opgericht, door wie en waarom is het momenteel zo belangrijk?

***1995*** **Windows 95**  
Wie richtte het op en wat was er revolutionair aan dit besturingssysteem?

***2000*** **MacOS**  
Wie richtte het op, wat was er anders aan dit besturingssysteem en waarom waren deze veranderingen belangrijk?

***2008*** **Android 1.0**  
Wat is het, welke bedrijf richtte het op, en waarvoor was het oorspronkelijk bedoeld?

***2010*** **CyanogenMod**  
Waarom werd het ontwikkeld en wat waren de belangrijkste kenmerken?

# Xerox en Steve Jobs

> Hoe Steven Jobs de uitvindingen van Xerox "leende" en er rijk mee werd.

In deze video duiken we in een fascinerend hoofdstuk van de techgeschiedenis, waar de innovaties van Xerox's Palo Alto Research Center (PARC) een cruciale rol speelden in de ontwikkeling van moderne computers.
We zien hoe Steve Jobs en andere visionairs de baanbrekende technologieën van Xerox ontdekten en vervolgens verder ontwikkelden in hun eigen producten.
Ondanks het baanbrekende werk van Xerox, dat de basis legde voor de persoonlijke computer zoals we die vandaag kennen, bleef het bedrijf op de achtergrond terwijl Apple en Microsoft deze ideeën omzetten in succesverhalen. Apple en Microsoft groeiden uit tot enkele van de rijkste en invloedrijkste bedrijven ter wereld, dankzij de technologische doorbraken die oorspronkelijk bij Xerox werden ontwikkeld.

<iframe width="560" height="315" src="https://www.youtube.com/embed/TrA_lm0_ngM?si=DlZ8wn2WsNInUTht" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" referrerpolicy="strict-origin-when-cross-origin" allowfullscreen></iframe>
